<!DOCTYPE html>
<html lang="sv">
	<head>
		<meta charset="utf-8">
		<title>Titel</title>
		<link href="stylesheet.css" rel="stylesheet" />
	</head>
	<body class="class">
		<header>
			<div class="hwrap">
			<a href="index.html"><img class="logo" alt="Startsida" src=""/></a>
			<h1>Peter Forsberg</h1>
			</div>
		</header>
		<nav>
			<ul class="menu">
				<li><a href="spelare1.html">Jari Kurri</a></li>
				<li><a href="spelare2.html">Ray Bourque</a></li>
				<li><a href="spelare3.html">Joe Sakic</a></li>
				<li><a href="spelare4.html">Patrick Roy</a></li>
				<li><a href="spelare5.html">Peter Forsberg</a></li>
			</ul>
		</nav>
		<div role="article">
			<h2>Karriär</h2>
			<p>
			Peter Mattias "Foppa" Forsberg, född 20 juli 1973 i Domsjö i Örnsköldsvik, är en svensk före detta professionell ishockeyspelare. Många framhåller Forsberg som en av Sveriges bästa ishockeyspelare genom tiderna.[2] Det finns även de som ser honom som en av världens och NHL:s bästa någonsin.[3][4][5] Forsberg har vunnit två OS-guld (1994 och 2006), två VM-guld (1992 och 1998) samt två Stanley Cup (1996 och 2001). Han har även vunnit flera individuella utmärkelser som till exempel Guldpucken (1993 och 1994) som Elitseriens bästa spelare, Calder Trophy (1995) som bästa nykomling i NHL och Hart Trophy (2003) som NHL:s mest värdefulla spelare. Efter stora skadeproblem i sin fot som gjorde att han inte spelade i NHL på nära tre år gjorde Forsberg en comeback i Colorado Avalanche i februari 2011. Det blev bara två matcher för klubben innan han den 14 februari tillkännagav att han avslutar karriären.[6] Han har sin matchtröja upphissad i Pepsi Center och därför är nummer 21 numera pensionerat i Colorado Avalanche.
			<br>
			År 2013 blev Forsberg invald i IIHF Hall of Fame[7], och den 23 juni 2014 valdes han in i Hockey Hall of Fame.[8] Han blev den tredje svensken, efter Börje Salming och Mats Sundin, att bli invald i Hall of Fame.
			<br>
			Forsberg valdes som nummer sex i 1991 års NHL-draft av Philadelphia Flyers och kom att debutera i ligan 1995. Innan han hann spela en enda match för Flyers var han inblandad i en bytesaffär med Quebec Nordiques 1992 där Forsberg tillsammans med fem andra spelare, ett par förstaval i draften och en summa pengar byttes mot Eric Lindros.[12]
			<br>
			Forsbergs rookiesäsong blev relativt kort då lockouten i NHL försenade seriestarten till januari. Forsberg utmärkte sig med assist redan i NHL-debuten och var en av de mest produktiva spelarna i ligan under den avkortade säsongens senare del. 50 poäng på 47 matcher gjorde att han gjorde flest poäng av alla förstaårsspelare och fick motta Calder Trophy som årets bästa nykomling.
			<br>
			Inför säsongen 1995/96 flyttades Nordiques till Denver och blev Colorado Avalanche. Med 86 assists tillhörde han den säsongen NHL:s absolut främsta playmakers och 116 poäng räckte för en femteplats i NHL:s totala poängliga. När Colorado tog hem sin första Stanley Cup våren 1996 utmärkte sig Forsberg inte minst i den andra finalmatchen mot Florida Panthers när han gjorde tre mål på mindre än tio minuter. I och med Stanley Cup-segern blev den då 22-årige Forsberg yngsta medlem i den exklusiva Trippelguldklubben.
			<br>
			Forsbergs fortsatta NHL-karriär rymde många ljusglimtar med strålande spel varvat med oproduktiva svackor, oftast föranledda av diverse skador, och det är just skadorna som varit hans största problem: axeln har hoppat ur led vid ett flertal tillfällen, en fotskada höll honom borta från vinter-OS 2002, han har drabbats av flertalet hjärnskakningar och under slutspelet våren 2001 sprack hans mjälte i en match mot Los Angeles Kings.[13] Säsongen efter tog han en paus från ishockeyn, men var tillbaka till Stanley Cup-slutspelet där han gjorde 27 poäng på 20 matcher och med det vann hela slutspelets poängliga.
			<br>
			Säsongen 2007/08 var en kamp mot en fotskada som krånglade under hela höstsäsongen.[15] Strax innan tradingfönstret stängde, i februari 2008, skrev Forsberg på för Colorado Avalanche.[16] Han hann med 14 poäng (1 mål och 13 assists) på 9 matcher innan slutspelet drog igång. Väl där gjorde sig skadan påmind igen och Forsberg kunde halvskadad endast medverka i 7 av 10 matcher.
			</p>
		</div>
		
		<div class="spelar5">
			<img src="img/spelare5.jpg" alt="Peter Forsberg">
		</div>
		<footer>
			<small>&copy; Simon Johansson & David Larsson</small>
		</footer>
	</body>
</html>